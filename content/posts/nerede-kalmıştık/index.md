---
title: "Nerede Kalmıştık???"
summary: "Blog güncellemesi."
date: 2023-04-15
draft: false
---

Döndüm dolaştım geri evime geldim. Uzun süre birkaç farklı blog çözümü denedim ve içime hiçbiri sinmedi. Tam birine adapte olmaya çalışıyorum içime sinmiyor, istediğim bir özelliği olmuyor vs. Ben de dayanamayıp yeniden GH Pages + Hugo ile blog tutmaya karar verdim.

## Hugo

Statik site oluşturucu dendiğinde aklıma ilk [Jekyll](https://jekyllrb.com/) gelirdi. Hugo'yu biraz incelediğimde farkettim ki tema ve destek bakımından daha iyi geldi. Cezbeden bir özelliği de [BSD](https://gohugo.io/installation/bsd/) desteğinin olması. İleride GH Pages'i bırakırsam BSD işletim sistemlerine olan ilgimden dolayı Hugo sitemi BSD üzerinde çalıştırabilirim.

### Tema

Hugo'nun tema sayfasına göz atarken ikonu gözüme çarpan [Blowfish](https://blowfish.page/) temasını kullandım. Nedenini tahmin edebiliyorsunuzdur diye düşünüyorum [😳](img/openbased.png)

## Neden?

En son blogging platformu olarak [Bearblog](https://bearblog.dev/) kullandım, tasarımıyla, bakış açısıyla beni cezbetmişti. Sayfa görünümlerini sadece Markdown ile yazabiliyorsunuz. Bu da ileriye dönük olarak bana sıkıntı çıkartabileceğini düşündüm. Hugo kullanırken siteyi Github'da barındırabilmek, Markdown yazıp üstüne de tema üzerinde değişiklik yapabilmek biraz daha ayrıcalıklı geldi. Önceden blog yazarken bloglarımı Medium'a da aktarıyordum. Medium'da yazılan içerikler doğru taglerle sunulursa ulaşması gereken insanlara çok güzel ulaşıyor. Ama son zamanlarda kendini tekrar eden, sırf görüntülenme peşinde koşan insanların yazılarından ibaret bir platforma dönüşmeye başladı. Türkçe veya yabancı herhangi bir içerikte görebilirsiniz bunu. Medium'u kullanmamamın bir başka sebebi de merkeziyetsizlik akımını benimsemem. Sitemi Github'da barındırmam ne kadar merkeziyetsizlik algısı yaratır bu tartışılır fakat bir platforma bağlı kalmadan blogumu sizlere sunabiliyorum.  

## Şimdi ne olacak?

Fediverse'de instance hop yapar gibi blogging platformlarında da hoplayıp zıplıyordum uzun süre. Radikal kararla buraya gelip artık üreteceğim içeriklere odaklanacağım. Bu süreçte blog yazılarından nasıl gelir elde edebilirim onu da düşündüm, belki desteklemek isteyenim olur, bilemeyiz.

Buymeacoffee, Ko-Fi gibi platformlar ödeme almak için Paypal, Stripe gibi hizmetleri kullanıyor ve bunlar Türkiye'de hizmet vermediği için kullanamıyorum 😥. Şimdilik aklıma kripto paralar geliyor. O yüzden Monero ve BAT kullanacağım gibi gözüküyor. Gecenin köründe cümleyi toparlamaya çabalamayıp burada bırakacağım yazıyı.

Kısaca artık buradayım :3
