+++
author = "Eren Kaplan"
title = "Dijital Minimalizm"
date = "2023-03-11"
tags = [
    "dijital minimalizm"
]
categories = [
    "dijital minimalizm"
]
+++

Teknoloji hayatımızın her alanında karşımıza çıkan bir araç. Hayatta o kadar çok teknoloji kullandığımız zamanlar oluyor ki bazen bize ihtiyacımız halinde faydadan çok zararı dokunabiliyor.  Kendimden örneklendirecek olursam internet bağlantısı olmadan o anı geçiremiyorum, odaklanma sorunları yaşıyorum, canım sıkılıyor. Kendimi teknolojiden uzaklaştırsam yokluğunu çeker duruma geliyorum. Bilgisayarımda iş yapacakken, ders çalışacakken vs. dikkatim başka yerlere kayıyor.

Uzun lafın kısası benim yaşımdaki veya benden küçük bireyler teknoloji bağımlılığı ile büyüyor, fazla teknoloji ve internet bize zarar veriyor. Bu durumu nasıl çözeceğimi araştırırken internette Dijital Minimalizm adlı felsefi görüşle karşılaştım ve bu görüşü adım adım hayatımda uygulamaya başladım. Bu yazımda da sizelere adımları uygularken nasıl adımlar uyguladığımı dilim döndüğünce anlatmaya çalışacağım.

## Nedir bu dijital minimalizm?

Dijital minimalizm Cal Newport tarafından ortaya atılmış bir görüştür. Kendi hayatından örnekler vererek ve faydalı bulduğu uygulamaları, servisleri vs. anlatarak teknolojinin yararlı kullanımına anlatan biridir. Yani teknolojik cihazları, ürünleri tamamen bir kenara atarak değil de nerede, ne amaçla etkili kullanmayı anlatıyor.

## Peki nereden başlayacağız?

İlk başta en çok vaktinizi alan, işlerinizi yaparken, arkadaşlarınızla veya ailenizle vakit geçirirken dikkatinizi ne dağıtıyor onu keşfetmeniz gerekiyor. Yine kendi üzerimden örneklendirmem gerekirse; yazılım dünyasında bir sürü şeyi takip ediyorum, kendi yaşantımla alakalı veya alakasız her şeyi. Twitter’da veya diğer sosyal platformlarda genelde takip ettiğim şeylerin bildirimleri açık oluyor. Ansızın gelen bildirimlere bakma ihtiyacı hissediyorum ve o an ne işle uğraşıyorsam yarıda kesiliyor. Özellikle birileriyle dışarıda oturuyorsam bu sebepten ötürü sohbeti birden kestiğim oluyor.

## Hayatımda buna benzer bir sürü olay gerçekleşiyor. Yaşadığım olayları şu şekilde çözdüm

- Yazılım ve teknoloji dünyasıyla iç içe olduğum gibi oyun dünyasıyla da çok iç içeyim. Evde iki tane bilgisayarım var. Biri PC diğeri de Macbook. PC’de işlerimle uğraşırken oynadığım oyunlar dikkatimi dağıtıyor ve birden oynama isteği oluşuyor. Bunun önüne geçmek için (eğer böyle bir imkanınız varsa) teknolojik olarak yaptığınız işleri farklı cihazlarda yapın. PC’mde 4 tane disk mevcut. Bir SSD diskimde Windows diğerinde Arch Linux var şu anda. Windows’da işlerimi yaparken terminal araçlarımı WSL üzerinde kullanıyorum. Anlattığım durum rahatsız ettiği için bir tane SSD edinip içine Arch Linux yükledim. Dual boot üşendirici olduğundan o an ne yapacaksam sadece onunla ilgileniyorum.

- Sosyal medya uygulamaları günlük hayatımızda en çok kullandığımız araçlardan bir tanesi. Bu uygulamalardan aldığımız bilgi akışının odaklanma süresini azalttığı ile alakalı bir çok bilimsel araştırma var. Bu mecraları etkili kullanmak için kullanım süremizi en aza indirmemiz gerekiyor. İlk başta alakalı olmadığınız hesapları takipten çıkarak başlayabilirsiniz. Bu sayede sosyal mecralardaki algoritma size daha faydalı içerikler sunacaktır ve sadece alakalı olduğunuz konuları takip ettiğiniz için verimli sosyal medya kullanımı sunacaktır. Tabi bunu yapıp üstüne tüm gün sosyal medyada vaktinizi geçirirseniz olmaz. Benim gibi Apple ekosistemine sahipseniz eğer kullandığınız cihazların ekran zamanı özelliğini kullanarak kendinize sınır koyabilirsiniz. Kullandığım bütün sosyal medya uygulamalarına ilk başta bir saatlik süre koymuştum, bu süreyi git gide yarım saate kadar düşürdüm.

- Telefonuma her önüne gelen uygulamayı yükleyen biriyim. Telefonda uygulama fazlalığı insanın çok dikkatini dağıtıyor. Telefonunuzda kullanmadığınız, boşu boşuna duran bütün uygulamaları silin. Birçok uygulama maalesef spam bildirim gönderebiliyor. Bu uygulamaları tespit edip bildirimlerini kapatabilir(eğer çok önemli bildirimler atmıyorsa) veya direkt telefonunuzdan kaldırabilirsiniz.

- Başta da söylediğim gibi yazılım ve teknoloji dünyasını yakından takip ettiğim için sürekli farklı kaynaklardan haber okuyorum. Takip ettiğiniz haber kaynaklarını sosyal medyadan veya farklı farklı kaynaklardan değil de RSS gibi teknolojilerden yararlanıp takip edebilirsiniz. Kullandığınız cihaz ne olursa olsun hemen hemen her platformda RSS okuyucu mevcut. Takip ettiğiniz içerikleri kategorize edip RSS okuyucunuza ekleyerek kendinize haber bülteni oluşturabilirsiniz.

- Telefonuma çok uygulama yüklediğimden ana ekranımın düzeni çok bozuk oluyor. Telefon ana ekranınızı ve bilgisayar masaüstünüzü daha sade hale getirebilirsiniz. Sadece kullanacağınız uygulamaları, araçları göz önünde bulundurursanız daha verimli bir kullanım deneyimi yaşayabilirsiniz.

- Benim birden bilgisayar başındayken oyun oynamam gibi spontane yaptığınız alışkanlıklarınız varsa eğer yapılacaklar listesi, takvim tutmak gibi hayatınızı düzene sokacak alışkanlıklar edinebilirsiniz. İsterseniz fiziksel bir ajanda isterseniz de dijital bir taktim, yapılacaklar uygulamasında gününüzü planlayabilirsiniz.

- Günlük hayatınızda çok e-posta alıp, gönderiyorsanız gereksiz e-posta’larınızı tespit edip abonelikten çıkabilirsiniz. Hatta bunun üzerine gelen e-posta’larınızı kategorize ederseniz dikkat dağıtmayan, düzgün bir e-posta deneyimi yaşarsınız.

Benim kendimde bulduğum ve sizelere çözüm önerisi sunabileceğim şeyler bunlar. Bunları uyguladıktan sonra arkadaşlarım, kendime daha çok vakit ayırdığımı farkettim. Eğer teknoloji ve sosyal medya ile ilgili sorunlar yaşıyorsanız, dijital minimalizm farkındalığı sizin için bir başlangıç noktası olabilir. Yazıyı beğendiyseniz beni Twitter’dan takip etmeyi ve ~~Discord sunucuma~~ katılmayı unutmayın. さよなら!
